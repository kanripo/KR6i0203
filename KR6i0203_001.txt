#-*- mode: mandoku-view; -*-
#+TITLE: 佛說婦人遇辜經
#+DATE: 2015-08-30 20:12:42.018941
#+PROPERTY: JUAN 1
#+PROPERTY: ID KR6i0203
#+PROPERTY: SOURCE 高麗藏 東國大學校影印本
#+PROPERTY: BASEEDITION T
#+PROPERTY: WITNESS TKD
<md:KR6i0203_T_001-0944a>¶¶¶<pb:KR6i0203_TKD_20-1175a>
佛說婦人
遇辜經¶¶無乞伏秦沙
門聖堅譯¶聞如是一
時佛在舎衞國祗樹給孤獨精舎¶與
大比丘衆千二百五十人倶時有一
人無¶婦徃詣舎衞國娶婦本國自有
兩子大子¶七歲次子孩抱母復懷軀
欲向在産天¶竺禮俗婦人臨月歸父
母國時夫婦乘車載¶二子當詣舎衞
中路食息幷牧牛時有毒¶蛇緾繞牛
腳牛遂離圈其夫取牛欲得嚴¶發見
牛爲毒蛇所煞蛇復捨牛復緾夫煞
¶婦遥見之怖懼戰慄啼哭呼天無救
護者¶日遂欲冥去道不遠有流河水
水碓有家¶居婦迫日冥懼爲賊所刧
牽車將二子到¶水畔留大子著水邊
抱小子渡水適到水¶半狠食其子子
叫呼母母時還顧見子爲¶狼所噉驚
惶怖懼失抱中子墮水隨流母¶益懊
惱迷惑失志頓躓水中墮所懷子遂
¶便渡水問道行人我家父母爲安隱
不行¶人答日昨家大火皆燒父母悉
盡無餘又¶問行人我天家姑妐爲安
隱不行人答日¶昨有劇賊
<pb:KR6i0203_TKD_20-1175b>
婦人遇辜經苐二張無
傷害其家姑妐皆死無完在者¶其母
聞之愁憂怖懼心迷意惑不識東西
¶脫衣裸形迷惑狂走道中行人見大
恠之¶謂得邪病鬼神所嬈乎或謂愁
憂迷惑失志¶或有唾賤捨避之走或
有憐傷愍念哀之¶時佛在舎衞祗樹
給孤獨精舎時婦馳走而<md:KR6i0203_T_001-0944b>¶徃趣之過
祗樹園尒時世尊大會說法¶四輩弟
子諸天龍神十方一切皆悉聽經¶諸
佛之法盲者見佛皆得眼目聾者得
聽¶啞者能言疾病除愈尫劣强健被
毒不行¶心亂得定時婦見佛意卽得
定不復愁憂¶自視裸形慙愧伏地佛
呼阿難取衣與婦¶卽時受教則取衣
與婦著衣竟稽首佛足¶却坐一面佛
卽說經爲現罪福人命無常¶合會有
別生者有死无生不終一切本空¶自
作起滅展轉五道譬如車輪巳解本
無不¶復起分婦聞佛言心開意解卽
發無上正¶眞道意卽時得立不退轉
地愁憂除愈如¶日無雲佛說如是四
輩歡喜諸天龍神稽¶首而退
¶佛說婦人遇辜經